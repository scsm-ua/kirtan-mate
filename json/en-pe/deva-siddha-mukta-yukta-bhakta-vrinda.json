{
  "title": [
    "Śrī Śrī Prema-dhāma-deva Stotram"
  ],
  "author": [
    "by Śrīla Bhakti Rakṣak Śrīdhar Dev-Goswāmī Mahārāj"
  ],
  "subtitle": [],
  "verses": [
    {
      "number": "1",
      "text": [
        "deva-siddha-mukta-yukta-bhakta-vṛnda-vanditaṁ",
        "pāpa-tāpa-dāva-dāha-dagdha duḥkha-khaṇḍitam",
        "kṛṣṇa-nāma-sīdhu-dhāma-dhanya-dāna-sāgaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "2",
      "text": [
        "svarṇa-koṭi-darpaṇābha-deha-varṇa-gauravaṁ",
        "padma-pārijāta-gandha-vanditāṅga-saurabham",
        "koṭi-kāma-mūrchchhitāṅghri-rūpa-rāsa-raṅgaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "3",
      "text": [
        "prema-nāma-dāna-janya-pañcha-tattvakātmakaṁ",
        "sāṅga-divya-pārṣadāstra-vaibhavāvatārakam",
        "śyāma-gaura-nāma-gāna-nṛtya-matta-nāgaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "4",
      "text": [
        "śānti-puryadhīśa-kaly-adharma-duḥkha-duḥsahaṁ",
        "jīva-duḥkha-hāna-bhakta-saukhyadāna-vigraham",
        "kaly-aghaugha-nāśa-kṛṣṇa-nāma-sīdhu-sañcharaṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "5",
      "text": [
        "dvīpa-navya-gāṅga-baṅga-janma-karma-darśitaṁ",
        "śrīnivāsa-vāsa-dhanya-nāma-rāsa-harṣitam",
        "śrī-haripriyeśa-pūjyadhī-śachī-purandaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "6",
      "text": [
        "śrī-śachī-dulāla-bālya-bāla-saṅga-chañchalaṁ",
        "ākumāra-sarva-śāstra-dakṣa-tarka-maṅgalam",
        "chāttra-saṅga-raṅga-digjigīṣu-darpa-saṁharaṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "7",
      "text": [
        "varjya-pātra-sārameya-sarpa-saṅga-khelanaṁ",
        "skandha-vāhi-chaura-tīrtha-vipra-chitra-līlanam",
        "kṛṣṇa-nāma-mātra-bālya-kopa-śānti-saukaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "8",
      "text": [
        "snāna-gāṅga-vāri-bāla-saṅga-raṅga-khelanaṁ",
        "bālikādi-pārihāsya-bhaṅgi-bālya-līlanam",
        "kūṭa-tarka-chhātra-śikṣakādi-vāda-tatparaṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "9",
      "text": [
        "śrī nimāi-paṇḍiteti-nāma-deśa-vanditaṁ",
        "navya-tarka-dakṣa-lakṣa-dambhi-dambha-khaṇḍitam",
        "sthāpitārtha-khaṇḍa-khaṇḍa-khaṇḍitārtha-sambharaṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "10",
      "text": [
        "śloka-gāṅga-vandanārtha-digjigīṣu-bhāṣitaṁ",
        "vyatyalaṅkṛtādi-doṣa-tarkitārtha-dūṣitam",
        "dhvasta-yukti-ruddha-buddhi-datta-dhīmadādaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "11",
      "text": [
        "sūtra-vṛtti-ṭippanīṣṭa-sūkṣma-vāchanādbhutaṁ",
        "dhātu-mātra-kṛṣṇa-śakti-sarva-viśva-sambhṛtam",
        "ruddha-buddhi-paṇḍitaugha-nānya-yukti-nirdharaṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "12",
      "text": [
        "kṛṣṇa-dṛṣṭi-pāta-hetu-śabdakārtha-yojanaṁ",
        "sphoṭa-vāda-śṛṅkhalaika-bhitti-kṛṣṇa-vīkṣaṇam",
        "sthūla-sūkṣma-mūla-lakṣya-kṛṣṇa-saukhya-sambharaṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "13",
      "text": [
        "prema-raṅga-pāṭha-bhaṅga-chhātra-kāku-kātaraṁ",
        "chhātra-saṅga-hasta-tāla-kīrtanādya-sañcharam",
        "kṛṣṇa-nāma-sīdhu-sindhu-magna-dik-charācharaṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "14",
      "text": [
        "ārya-dharma-pāla-labdha-dīkṣa-kṛṣṇa-kīrtanaṁ",
        "lakṣa-lakṣa-bhakta-gīta-vādya-divya-nartanam",
        "dharma-karma-nāśa-dasyu-duṣṭa-duṣkṛtodharaṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "15",
      "text": [
        "mlecha-rāja-nāma-bādha-bhakta-bhīti-bhañjanaṁ",
        "lakṣa-lakṣa-dīpa-naiśa-koṭi-kaṇṭha-kīrtanam",
        "śrī-mṛdaṅga-tāla-vādya-nṛtya-kāji-nistaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "16",
      "text": [
        "lakṣa-lochanāśru-varṣa-harṣa-keśa-kartanaṁ",
        "koṭi-kaṇṭha-kṛṣṇa-kīrtanāḍhya-daṇḍa-dhāraṇam",
        "nyāsi-veśa-sarva-deśa-hā-hutāśa-kātaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "17",
      "text": [
        "śrī-yatīsa-bhakta-veśa-rāḍhadeśa-chāraṇaṁ",
        "kṛṣṇa-chaitanyākhya-kṛṣṇa-nāma-jīva-tāraṇam",
        "bhāva-vibhramātma-matta-dhāvamāna-bhū-dharaṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "18",
      "text": [
        "śrī-gadādharādi-nityānanda-saṅga-vardhanaṁ",
        "advayākhya-bhakta-mukhya-vāñchitārtha-sādhanam",
        "kṣetra-vāsa-sābhilāṣa-mātṛ-toṣa-tatparaṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "19",
      "text": [
        "nyāsi-rāja-nīla-śaila-vāsa-sārvabhaumapaṁ",
        "dākṣiṇātya-tīrtha-jāta-bhakta-kalpa-pādapam",
        "rāma-megha-rāga-bhakti-vṛṣṭi-śakti-sañcharaṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "20",
      "text": [
        "prema-dhāma-divya-dīrgha-deha-deva-nanditaṁ",
        "hema-kañja-puñja-nindi-kānti-chandra-vanditam",
        "nāma-gāna-nṛtya-navya-divya-bhāva-mandiraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "21",
      "text": [
        "dhvasta-sārvabhauma-vāda-navya-tarka-śāṅkaraṁ",
        "dhvasta-tad-vivarta-vāda-dānavīya-ḍambharam",
        "darśitārtha-sarva-śāstra-kṛṣṇa-bhakti-mandiraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "22",
      "text": [
        "kṛṣṇa-kṛṣṇa-kṛṣṇa-kṛṣṇa-kṛṣṇa-nāma-kīrtanaṁ",
        "rāma-rāma-gāna-ramya divya-chhanda-nartanam",
        "yatra-tatra-kṛṣṇa-nāma-dāna-loka-nistaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "23",
      "text": [
        "godavarya-vāma-tīra-rāmānanda-saṁvadaṁ",
        "jñāna-karma-mukta-marma-rāga-bhakti-sampadam",
        "pārakīya-kānta-kṛṣṇa-bhāva-sevanākaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "24",
      "text": [
        "dāsya-sakhya-vātsya-kānta-sevanottarottaraṁ",
        "śreṣṭha-pārakīya-radhikāṅghri-bhakti-sundaram",
        "śrī-vraja-svasiddha-divya-kāma-kṛṣṇa-tatparaṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "25",
      "text": [
        "śānta-mukta-bhṛtya-tṛpta-mitra-matta-darśitaṁ",
        "snigdha-mugdha-śiṣṭa-miṣṭa-suṣṭha-kuṇṭha-harṣitam",
        "tantra-mukta-vāmya-rāga-sarva-sevanottaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "26",
      "text": [
        "ātma-navya-tattva-divya-rāya-bhāgya-darśitaṁ",
        "śyāma-gopa-rādhikāpta-kokta-gupta-cheṣṭitam",
        "mūrchchhitāṅghri-rāmarāya-bodhitātma-kiṅkaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "27",
      "text": [
        "naṣṭa-kuṣṭha-kūrma-vipra-rūpa-bhakti-toṣaṇaṁ",
        "rāma-dāsa-vipra-moha-mukta-bhakta-poṣaṇam",
        "kāla-kṛṣṇa-dāsa-mukta-bhaṭṭathāri-piñjaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "28",
      "text": [
        "raṅganātha-bhaṭṭa-bhakti-tuṣṭa-bhaṅgi-bhāṣaṇaṁ",
        "lakṣmya-gamya-kṛṣṇa-rāsa-gopikaika-poṣaṇam",
        "lakṣmya-bhīṣṭa-kṛṣṇa-śīrṣa-sādhya-sādhanākaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "29",
      "text": [
        "brahma-saṁhitākhya-kṛṣṇa-bhakti-śāstra-dāyakaṁ",
        "kṛṣṇa-karṇa-sīdhu-nāma-kṛṣṇa-kāvya-gāyakam",
        "śrī-pratāparudra-rāja-śīrṣa-sevya-mandiraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "30",
      "text": [
        "śrī-rathāgra-bhakta-gīta-divya-nartanādbhutaṁ",
        "yātri-pātra-mitra-rudrarāja-hṛch-chamatkṛtam",
        "guṇḍichāgamādi-tattva-rūpa-kāvya-sañcharaṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "31",
      "text": [
        "prema-mugdha-rudra-rāja-śaurya-vīrya-vikramaṁ",
        "prārthitāṅghri-varjitānya-sarva-dharma-saṅgamam",
        "luṇṭhita-pratāpa-śīrṣa-pāda-dhūli-dhūsaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "32",
      "text": [
        "dākṣiṇātya-suprasiddha-paṇḍitaugha-pūjitaṁ",
        "śreṣṭha-rāja-rājapātra-śīrṣa-bhakti-bhūṣitam",
        "deśa-mātṛ-śeṣa-darśanārthi-gauḍa-gocharaṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "33",
      "text": [
        "gaura-garvi-sarva-gauḍa-gauravārtha-sajjitaṁ",
        "śāstra-śastra-dakṣa-duṣṭa-nāstikādi-lajjitam",
        "muhyamāna-mātṛkādi-deha-jīva-sañcharaṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "34",
      "text": [
        "nyāsa-pañcha-varṣa-pūrṇa-janma-bhūmi-darśanaṁ",
        "koṭi-koṭi-loka-lubdha-mugdha-dṛṣṭi-karṣaṇam",
        "koṭi-kaṇṭha-kṛṣṇa-nāma-ghoṣa-bheditāmbaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "35",
      "text": [
        "ārta-bhakta-śoka-śānti-tāpi-pāpi-pāvanaṁ",
        "lakṣa-koṭi-loka-saṅga-kṛṣṇa-dhāma-dhāvanam",
        "rāma-keli-sāgrajāta-rūpa-karṣaṇādaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "36",
      "text": [
        "vyāghra-vāraṇaina-vanya-jantu-kṛṣṇa-gāyakaṁ",
        "prema-nṛtya-bhāva-matta-jhāḍakhaṇḍa-nāyakam",
        "durga-vanya-mārga-bhaṭṭa-mātra-saṅga-saukaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "37",
      "text": [
        "gāṅga-yāmunādi-bindu-mādhavādi-mānanaṁ",
        "māthurārtta-chita-yāmunāgra-bhāga-dhāvanam",
        "smārita-vrajāti-tīvra-vipralambha-kātaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "38",
      "text": [
        "mādhavendra-vipralambha-māthureṣṭa-mānanaṁ",
        "prema-dhāma-dṛṣṭakāma-pūrva-kuñja-kānanam",
        "gokulādi-goṣṭha-gopa-gopikā-priyaṅkaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "39",
      "text": [
        "prema-guñjanāli-puñja-puṣpa-puñja-rañjitaṁ",
        "gīta-nṛtya-dakṣa-pakṣi-vṛkṣa-lakṣa-vanditam",
        "go-vṛṣādi-nāda-dīpta-pūrva-moda-meduraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "40",
      "text": [
        "prema-buddha-ruddha-buddhi-matta-nṛtya-kīrtanaṁ",
        "plāvitāśru-kāñchanāṅga-vāsa-chāturaṅganam",
        "kṛṣṇa-kṛṣṇa-rāva-bhāva-hāsya-lāsya-bhāsvaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "41",
      "text": [
        "prema-mugdha-nṛtya-kīrtanākulāriṭāntikaṁ",
        "snāna-dhanya-vāri-dhānya-bhūmi-kuṇḍa-deśakam",
        "prema-kuṇḍa-rādhikākhya-śāstra-vandanādaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "42",
      "text": [
        "tintiḍī-talastha-yāmunormmi-bhāvanāplutaṁ",
        "nirjanaika-rādhikātma-bhāva-vaibhavāvṛtam",
        "śyāma-rādhikāpta-gaura-tattva-bhittikākaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "43",
      "text": [
        "śārikā-śukokti-kautukāḍhya-lāsya-lāpitaṁ",
        "rādhikā-vyatīta-kāmadeva-kāma-mohitam",
        "prema-vaśya-kṛṣṇa-bhāva-bhakta-hṛch-chamatkaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "44",
      "text": [
        "śrī-prayāga-dhāma-rūpa-rāga-bhakti-sañcharaṁ",
        "śrī-sanātanādi-kāśi-bhakti-śikṣaṇādaram",
        "vaiṣṇavānurodha-bheda-nirvviśeṣa-pañjaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "45",
      "text": [
        "nyāsi-lakṣa-nāyaka-prakāśānanda-tārakaṁ",
        "nyāsi-rāśi-kāśi-vāsi-kṛṣṇa-nāma-pārakam",
        "vyāsa-nāradādi-datta-vedadhī-dhurandharaṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "46",
      "text": [
        "brahma-sūtra-bhāṣya-kṛṣṇa-nāradopadeśakaṁ",
        "śloka-turya-bhāṣaṇānta-kṛṣṇa-samprakāśakam",
        "śabda-vartanānta-hetu-nāma-jīva-nistaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "47",
      "text": [
        "ātma-rāma-vāchanādi-nirvviśeṣa-khaṇḍanaṁ",
        "śrauta-vākya-sārthakaika-chidvilāsa-maṇḍanam",
        "divya-kṛṣṇa-vigrahādi-gauṇa-buddhi-dhikkaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "48",
      "text": [
        "brahma-pāramātmya-lakṣaṇādvayaika-vāchanaṁ",
        "śrī-vraja-svasiddha-nanda-līla-nanda-nandanam",
        "śrī-rasa-svarūpa-rāsa-līla-gopa-sundaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "49",
      "text": [
        "rādhikā-vinoda-mātra-tattva-lakṣaṇānvayaṁ",
        "sādhu-saṅga-kṛṣṇa-nāma-sādhanaika-niśchayam",
        "prema-sevanaika-mātra-sādhya-kṛṣṇa-tatparaṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "50",
      "text": [
        "ātma-rāma-vāchanaika-ṣaṣṭikārtha-darśitaṁ",
        "rudra-saṁkhya-śabda-jāta-yad-yad-artha-sambhṛtam",
        "sarva-sarva-yukta-tat-tad-artha-bhūridākaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "51",
      "text": [
        "śrī sanātanānurūpa-jīva-sampradāyakaṁ",
        "lupta-tīrtha-śuddha-bhakti-śāstra-suprachārakam",
        "nīla-śaila-nātha-pīṭha-naija-kārya-saukaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "52",
      "text": [
        "tyāga-bāhya-bhoga-buddhi-tīvra-daṇḍa-nindanaṁ",
        "rāya-śuddha-kṛṣṇa-kāma-sevanābhi-nandanam",
        "rāya-rāga-sevanokta-bhāgya-koṭi-duṣkaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "53",
      "text": [
        "śrī-prayāga-bhaṭṭa-vallabhaika-niṣṭha-sevanaṁ",
        "nīla-śaila-bhaṭṭa-datta-rāga-mārga-rādhanam",
        "śrī gadādharārpitādhikāra-mantra-mādhuraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "54",
      "text": [
        "śrī-svarūpa-rāya-saṅga-gāmbhirāntya-līlanaṁ",
        "dvādaśābda-vahni-garbha-vipralambha-śīlanam",
        "rādhikādhirūḍha-bhāva-kānti-kṛṣṇa-kuñjaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "55",
      "text": [
        "śrī-svarūpa-kaṇṭha-lagna-māthura-pralāpakaṁ",
        "rādhikānu-vedanārtta-tīvra-vipralambhakam",
        "svapnavat-samādhi-dṛṣṭa-divya-varṇanāturaṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "56",
      "text": [
        "sātvikādi-bhāva-chihna-deha-divya-sauṣṭhavaṁ",
        "kūrma-dharma-bhinna-sandhi-gātra-puṣpa-pelavam",
        "hrasva-dīrgha-padma-gandha-rakta-pīta-pāṇḍuraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "57",
      "text": [
        "tīvra-vipralambha-mugdha-mandirāgra-dhāvitaṁ",
        "kūrma-rūpa-divya-gandha-lubdha-dhenu-veṣṭitam",
        "varṇitāli-kūla-kṛṣṇa-keli-śaila-kandaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "58",
      "text": [
        "indu-sindhu-nṛtya-dīpta-kṛṣṇa-keli-mohitaṁ",
        "ūrmi-śīrṣa-supta-deha-vāta-raṅga-vāhitam",
        "yāmunāli-kṛṣṇa-keli-magna-saukhya-sāgaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "59",
      "text": [
        "rātri-śeṣa-saumya-veśa-śāyitārdra-saikataṁ",
        "bhinna-sandhi-dīrgha-deha-pelavāti-daivatam",
        "śrānta-bhakta-chakratīrtha-hṛṣṭa-dṛṣṭi-gocharaṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "60",
      "text": [
        "ārta-bhakta-kaṇṭha-kṛṣṇa-nāma-karṇa-hṛdgataṁ",
        "lagna-sandhi-suṣṭhu-deha-sarva-pūrva-sammatam",
        "ardha-bāhya-bhāva-kṛṣṇa-keli-varṇanāturaṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "61",
      "text": [
        "yāmunāmbu-kṛṣṇa-rādhikāli-keli-maṇḍalaṁ",
        "vyakta-gupta-dṛpta-tṛpta-bhaṅgi-mādanākulam",
        "gūḍha-divya-marma-moda-mūrchchhanā-chamatkaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "62",
      "text": [
        "āsya-gharṣaṇādi-chāṭakādri-sindhu-līlanaṁ",
        "bhakta-marma-bhedi-tīvra-duḥkha-saukhya-khelanam",
        "atyachintya-divya-vaibhavāśritaika-śaṅkaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "63",
      "text": [
        "śrotra-netra-gatyatīta-bodha-rodhitādbhutaṁ",
        "prema-labhya-bhāva-siddha-chetanā-chamatkṛtam",
        "brahma-śambhu-veda-tantra-mṛgya-satya-sundaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "64",
      "text": [
        "vipra-śūdra-vijña-mūrkha-yāvanādi-nāmadaṁ",
        "vitta-vikramochcha-nīcha-sajjanaika-sampadam",
        "strī-pumādi-nirvvivāda-sārvavādikoddharaṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "65",
      "text": [
        "sindhu-śūnya-veda-chandra-śāka-kumbha-pūrṇimā",
        "sāndhya-chāndrakoparāga-jāta-gaura-chandramā",
        "snāna-dāna-kṛṣṇa-nāma-saṅga-tat-parātparaṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "66",
      "text": [
        "ātma-siddha-sāvalīla-pūrṇa-saukhya-lakṣaṇaṁ",
        "svānubhāva-matta-nṛtya-kīrtanātma-vaṇṭanam",
        "advayaika-lakṣya-pūrṇa-tattva-tat-parātparaṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "67",
      "text": [
        "śrī-purīśvarānukampi-labdha-dīkṣa-daivataṁ",
        "keśavākhya-bhāratī-sakāśa-keśa-rakṣitam",
        "mādhavānudhī-kiśora-kṛṣṇa-sevanādaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "68",
      "text": [
        "sindhu-bindu-veda-chandra-śāka-phālgunoditaṁ",
        "nyāsa-soma-netra-veda-chandra-śāka-bodhitam",
        "vāṇa-vāṇa-veda-chandra-śāka-lochanāntaraṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "69",
      "text": [
        "śrī-svarūpa-rāya-saṅga-harṣa-śeṣa-ghoṣaṇaṁ",
        "śikṣaṇāṣṭakākhya-kṛṣṇa-kīrtanaika-poṣaṇam",
        "prema-nāma-mātra-viśva-jīvanaika-sambharaṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "70",
      "text": [
        "prema hema-deva dehi dāsareṣa manyatāṁ",
        "kṣamyatāṁ mahāparādha-rāśireṣa gaṇyatām",
        "rūpa-kiṅkareṣu rāmānanda-dāsa-sambharaṁ",
        "prema-dhāma-devam eva naumi gaura-sundaram"
      ],
      "translation": []
    },
    {
      "number": "71",
      "text": [
        "saśraddhaḥ sapta-daśakaṁ prema-dhāmeti-nāmakam",
        "stavaṁ ko ’pi paṭhan gauraṁ rādhā-śyāma-mayaṁ vrajet"
      ],
      "translation": []
    },
    {
      "number": "72",
      "text": [
        "pañchame śata-gaurābde śrī-siddhānta-sarasvatī",
        "śrīdharaḥ ko ’pi tach chhiṣyas tridaṇḍī nauti sundaram"
      ],
      "translation": []
    }
  ],
  "attributes": {
    "page": "136"
  }
}